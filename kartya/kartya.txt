Kártyák Az ördög bibliájaKártyák
Az ördög bibliája
A magyar kártya
Színek: piros, zöld, makk, tök
Figurák: IIV, IIIV, IX, X, alsó, felső, király, ász
Kiket ábrázolnak a magyar kártya lapjai?
Ha már "magyar" kártyáról beszélünk, elvárnánk, hogy híres magyar egyéniségek  
legyenek a lapokon. Azonban Tell Vilmos, Reding Itel, Geszler Hermann, Stüszi 
vadász és a többiek nevét sem a magyar  történelemből, sem a magyar irodalomból 
nem ismerjük. Akkor viszont kik ezek az  érdekes nevű és ábrázatú egyének? 
Friedrich Schiller híres német író volt, aki a 18. század végén és a 19. elején 
élt. Az ő  drámájából ismerhetjük meg Tell Vilmos életét.. Tell Vilmos híres 
svájci szabadsághős volt, akiről az a  legenda járta, hogy 100 méterről nyíllal 
keresztüllőtte a fia fején levő almát,  a második nyílvesszője pedig 
kirobbantotta a svájci függetlenségi háborút.  Schiller Tell Vilmos című 
drámájában szerepel az összes alak (Tell Vilmos,  Reding Itel, Geszler Hermann, 
Stüszi vadász, Kuoni pásztor, Harras Rudolf,  Rudenz Ulrik, Fürst Walter), akik 
a magyar kártya lapjain találhatók, tehát  mindannyian szabadsághősök voltak.  
Ez a német sorozatjelű, svájci alakokat ábrázoló kártyatípus a 19. század  
közepétől honosodott meg az Osztrák-Magyar Monarchia területén, és kiszorította  
elődjét, a soproni-képes "magyar" kártyát. És hogy miért éppen ezeket az  
alakokat festették az egyes lapokra? Ennek az az oka, hogy Schiller drámája a  
19. század elején a Habsburg-ellenesség jelképévé vált, tehát az osztrákok ellen 
 forrongó Magyarországon nagyon népszerűek voltak ezek a hősök.
A francia kártya
Színek: káró, kör, treff, pikk
Figurák: 2, 3, 4, 5, 6, 7, 8, 9, 10, bubi, dáma, király, ász
Történet
A világon sokfelé népszerű játék a kártya, főként a francia. Ráth-Végh István 
kártyatörténeti könyvében azt olvashatjuk, hogy a kártyajáték feltalálása 
Gringonneur, 15. századbeli francia festő nevéhez fűződik. Úgy  hírlik, hogy ő 
eszelte ki a figurákat is, mégpedig azzal a céllal, hogy  elszórakoztassa VI. 
Károly francia királyt. Ám a király köztudottan elmebeteg  volt, és hogy az ő 
használatára készült volna az első pakli, az csupán  történelmi anekdota.A Csing 
Ce-tung-féle kínai lexikon szerint 3000 esztendővel ezelőtt, Senn-Ho  császár 
uralkodása idején eszelték ki a mai kártya elődjét egy udvarhölgy  
szórakoztatására. Más adatok szerint India vagy Perzsia volt a születési helye.  
Mindenesetre az tény, hogy keleti eredetű, jelképes játék, terjesztésében pedig  
valószínűleg az arabok játszottak szerepet.  A színsor eredetén sok tudós törte 
már a fejét, de csak a találgatásokig  jutottak el. A legtöbb valószínűsége 
annak az elméletnek van, amely szerint a  színek háborús értelműek. 
A kőr (coeur) - vagyis a szív - a bátorság jelképe  volt, a harcos katonát 
jelentette. A pikk (pique) a régi lándzsa ásószerű  végződését akarta ábrázolni, 
a káró (carreau) pedig annak a súlyos dárdának a  négyszögletes vasvége volt, 
amelyet a lőpor feltalálása előtt hajítógépből  zúdítottak az ellenségre. Végül 
a treff (trefle), vagyis lóhere, arra a  takarmányra utalt, amely nélkül a 
lovasság nem tudott háborúskodni. Tehát ha  maga a kártya nem is, a színei 
francia eredetűek.